# Eva Veldt Responsive Typography, 2019/2020

## De opdracht

Voor het vak web-typografie heb ik de opdracht gekregen om de hele beleving van het Blade Runner fragment om te gooien naar iets totaal nieuws voor doven. De hele beleving van een film valt weg wanneer er niet wordt aangegeven wie er praat en wat voor geluid er speelt. En dit is precies het belangrijkste deel van een film. Daarom focust deze opdracht zich op het visueel maken van sounds en voices binnen deze twee scenes uit de film Blade Runner. Hierbij mag ik experimenteren en ver gaan, lekker kijken wat werkt. 
[Demo van de eindversie](https://veldte.github.io/web-typography-19-20/versie3/)

* Dit deel van de readme gaat over mijn eindresultaat. Voor wat ik per versie heb toegepast zie onderaan deze readme *

## Gesprekken met Darice

Voor deze opdracht is het erg belangrijk dat je onderzoekt wat de identiteiten zijn. Dit zijn er in deze opdracht drie: Darice, de film en ikzelf. Hiervoor heb ik in een gesprekje geprobeerd Darice een beetje beter te leren kennen. Ik heb naar haar gevraagd maar ook naar haar ervaring met het kijken van films. Hieruit heb ik een aantal belangrijke punten gehaald.

1. Volgens Darice is een film spannend wanneer het donker is maar ook wanneer de geluiden goed worden aangegeven. Darice gaf aan dat een geluid niet sterk overkomt wanneer er alleen een woord wordt gegeven. Dit zette mij aan het denken om iets met het gehele beeld van de video te doen.

2. Toch gaf Darice wel aan dat er een paar standaard regels zijn binnen de closed captions waar ze erg aan gewend is inmiddels. Ze zei namelijk dat het aangeven van namen het beste werkt met een dubbele punt en een kleurtje. 

3. Ook zei ze dat consistentie hierin belangrijker is dan wat dan ook. Wanneer je iemand een kleurtje geeft weet ze altijd aan alleen al de kleur te herkennen wie praat. Zo hoeft ze niet altijd de naam te lezen. Dit geldt ook voor omgevingsgeluid zei Darice, ook dat zou dan een eigen kleur moeten krijgen. 

4. Het laatste belangrijke inzicht dat ik uit het gesprek met Darice heb gekregen is dat het super belangrijk is om aan te geven wie of wat er geluid maakt wanneer dit niet duidelijk op beeld te zien is. Als doof persoon is dit namelijk niet te raden.

## Identiteiten
Na de identiteit van Darice een beetje te hebben bepaald in de (feedback)gesprekken heb ik ook de identiteit van de film en mijzelf bepaald.

#### De film
Toen ik de film keek, viel mij op dat deze film inhoudelijk niet erg sterk is, maar dat de muziek je geboeid houdt. De hele film draait om het opbouwen van spanning en het zetten van duistere sferen. De personages in de film zijn sterk, stoer en heldhaftig. Alle reden om het fragment dat ik ga stijlen ook spannend en stoer te maken. 

#### Mijn identiteit
Zelf houd ik van verrassend werk en originaliteit. Ik wijk graag af van wat normaal is. Toch wil ik wel te alle tijden dat het werk dat ik maak prettig blijft om naar te kijken.

#### Conclusie
Ik heb ervoor gekozen een combinatie van alle drie de identiteiten te verwerken in het fragment. Ik heb het spannende uit de film geprobeerd over te laten komen door donkere kleuren te gebruiken (zoals Darice omschreef). Ook heb ik een middenweg gevonden tussen de prettige fijne regels die Darice omschreef en mijn eigen originaliteit. Denk bij de regels die Darice omschreef aan een dubbele punt na een naam en kleuren per personage. Ik heb mijn eigen draai aan deze regels gegeven. Ik heb de sound aanduidingen in sommige gevalen laten bewegen om het tempo van de sound aan te geven. Ook heb ik bepaalde woorden in zinnen een accent gegeven wanneer hier in de film nadruk op werd gelegd. Zo heb ik geprobeerd van de normale regels af te stappen en met "nonsense" meer beleving toe proberen te voegen. 

Ook heb ik de drie identiteiten gecombineerd in het visueel weergeven van de geluiden. Ik heb ervoor gezorgd dat Darice het geluid kan beleven (Darice), de beweging een spanning creëert (film), maar ook dat de bewegingen out of the box zijn en nieuwe beleving creëren (eigen identiteit).

## De keuze voor het font "Brenner"

<<<<<<< HEAD
Na met Darice te hebben gesproken over hoe ze het liefst naar een film kijkt, heb ik twee bevindingen opgedaan. Ze houdt van niet teveel onderscheid in tekst maar wel op de belangrijke momenten, bijvoorbeeld wanneer er nadruk ergens op wordt gelegd. Dit kan je aangevendoor middel van kleur en dikte van de typografie. Nu bevat de film veel verschillende personages, intonaties en typen geluiden. Om deze reden heb ik voor het brenner font gekozen omdat deze veel rijker is aan mogelijkheden. Zo kan ik Darice goed ondersteunen tijdens het kijken van de film door subtiele maar prettige aanpassingen aan de font-style te doen. Brenner ondersteunt mij hier beter in dan een systeem font omdat je goed kan experimenteren met diktes, stijlen en gewichten. Ook zijn er genoeg verschillende elementen om aan te geven. Met Brenner kan ik meer onderscheid in de tekst maken dan met een systeem font. 
=======
Na met Darice te hebben gesproken over hoe ze het liefst naar een film kijkt, heb ik twee bevindingen opgedaan. Ze houdt van niet teveel onderscheid in tekst maar wel op de belangrijke momenten door middel van kleur en dikte van de typografie. Nu bevat de film veel verschillende personages, intonaties en typen geluiden. Om deze reden heb ik voor het brenner font gekozen omdat deze veel rijker is aan mogelijkheden. Zo kan ik Darice goed ondersteunen tijdens het kijken van de film door subtiele maar prettige aanpassingen aan de font-style te doen. Brenner ondersteunt mij hier beter in dan een systeem font omdat je goed kan experimenteren met diktes, stijlen en gewichten. Ook zijn er genoeg verschillende elementen om aan te geven. Met Brenner kan ik meer onderscheid in de tekst maken dan met een systeem font. 
>>>>>>> fbc3e5c19962296f5aae229c0e9cfded918e7296
Daarnaast zijn niet alle systeem fonts erg aantrekkelijk als ondertiteling en vind ik Brenner beter passen bij een spannend fragment. Zeker de slab en display variant zijn prettig voor het oog maar ook goed voor een wat spannendere film wanneer je het mij vraagt.


## De eindversie, wat heb ik allemaal met het fragment gedaan en waarom?

Zoals ik eerder al een beetje omschreef, heb ik de standaard regels een beetje aangepast. Ik heb subtiele manieren gezocht om toch met de gebruikelijke captions [] waarde toe te voegen aan het fragment. Hieronder heb ik opgesomd wat ik allemaal aan het fragment heb veranderd en waarom: 

### 1. De teksten van de personages
Ik heb elk personage een eigen kleur gegeven. Ik heb de namen van deze personages in deze kleur voor aan de zin weegegeven. Op deze manier kan Darice aan kleur herkenning zien wie er praat. 

Ook heb ik de typografie van de tekst per personage aangepast. 
1. De teskst van *Constant K* is in *brenner sans* geschreven. Dit is namelijk een wat neutralere stijl van het font en dit personage heeft vrijwel de meeste zinnen in het fragment. Om deze reden heb ik hem de duidelijkste stijl van het font gegeven. 

2. De *voice* die tegen Constant praat heb ik *brenner sans light italic* gegeven. Dit is een niet al te afwijkende stijl van de tekst van Constant. Dit heb ik bewust gedaan. Ik heb de tekst light en italic gemaakt zodat deze tekst er ook overkomt als een intercom en een "extern" geluid buiten het shot. Door de tekst schuin te zetten hoop ik het gevoel te creëren dat deze stem van een persoon komt die zich ergens anders bevindt en zich bij wijze van spreken door een walkie talkie verstaanbaar maakt. 

3. Er is een *man* binnen dit fragment met één zin. Ook hij heeft een eigen kleur gegeven en een eigen aanduiding. Ook heb ik met zijn tekst gespeeld omdat hij zijn zin fluisterend maar erg indringend zegt. De woorden  "Fuck Off" zegt hij harder dan de rest van de zin. Om deze reden heb ik deze woorden anders gestijld. Deze woorden zijn namelijk brenner slab bold. Hierdoor zijn de letters groter, dikker en heftiger. Ook heb ik de kleur van deze woorden "darkgoldenrod" gemaakt. Hierdoor vallen ze nog erger op. De rest van de zin is net zoals de intercom voice *brenner sans light italic*. Hierdoor is hoop ik duidelijk te laten zien dat de tekst niet door Constant gezegd wordt maar door de man die langs loopt. 

4. De namen van de personages hebben een hele eigen stijling zodat ze niet verdwijnen in de zinnen maar duidelijk er voor staan. Deze tekst is in *brenner slab* geschreven in hun eigen kleur. Deze kleuren zijn:
- Constant K: "Skyblue"
- Voice: "Orange"
- Man: "Olivedrab"

5. In fragment twee heb ik ook nog iets aan styling van de tekst aangepast. De voice die Constant K praat, spreekt in dit fragment in een andere toon. Hij klinkt wat doordringender en legt de nadruk op bepaalde woorden. Om deze reden heb ik bepaalde woorden door middel van spans aangepast om die nadruk en vervelende toon uit te beelden. Ik heb deze woorden het font *brenner sans condensed regular* gegeven. Dit font is zoals de naam al zegt "condensed" en dus krap. Er is weinig tussenruimte tussen de letters wat ietwat benauwend overkomt. Dit is ook precies de bedoeling omdat deze voice zo ook spreekt. 


### 2. Aanduidingen van de sounds

#### De tekst van de sounds
Ook de sounds heb ik met woorden aangegeven. Zo heeft Darice een omschrijving van wat voor soort geluid dit is. Deze tekst is in *brenner mono medium* geschreven. Dit is namelijk een duidelijke en onderscheidende stijl van de rest van de tekst in de video. Deze tekst is namelijk wat dikker en duidelijker wanneer je deze gebruikt voor het weergeven van één woord zoals "Buzzer". Maar ook duidelijk voor korte zinnen als "Thrilling low drum". Naast het kiezen voor deze tekst stijl heb ik er ook voor gekozen deze sounds in kapitalen te schrijven. Omdat geen enkele andere tekst in het fragment in volledig kapitalen is geschreven zal deze tekst door haar grootte en dikte erg opvallen op de korte momenten van de sounds. Al om al heb ik geprobeerd om met de medium variant (dus dikke letters) en de kapitalen een directe focus te vragen van de kijker. Ook hoop ik dat de animaties op de geluiden dit versterkt. 

#### Animeren van de tekst van de sounds

Sommige sounds duren langer dan andere sounds. Om deze reden heb ik sommige woorden die de sounds omschrijven ook geanimeerd. Zo heb ik de "thrilling low drum" aan het begin laten kloppen op de maat van de drum. Zo geef ik aan hoe de maat van de muziek gaat en probeer ik ook de spanning mee te geven. 
Ook heb ik bijvoorbeeld de buzzer van scale(1,1) naar scale (1.4,1.4) laten transformeren. Deze transformatie duurt precies net zo lang als het geluid. Door dit te doen hoop ik meer beleving toe te voegen dan alleen het stilstaande woord te laten zien. 

#### Keyframes op de tekst van de sounds

Ook de korte omschrijvende zinnetjes van de sounds heb ik met keyframes geanimeerd. Om aan te kunnen geven hoe de maat van de muziek loopt op een drum, heb ik bijvoorbeeld met scale de zin laten "kloppen". Ook heb ik woorden soms mee laten scalen met de animatie van de Iframe. Zo wordt het woord ook groter terwijl ook de iframe groter wordt. Dit doe ik om aan te geven hoe intens de muziek of het geluid werkelijk is. 


### 3. Iframe aanpassingen. 

Ook het iframe heb ik aangepast en laten bewegen. Door hiermee te spelen op de momenten dat een sound wordt aangeroepen probeer ik de sound wat meer uit te beelden. Ik heb de volgende dingen gedaan met het iframe:

1. *Scale*: Ik heb het iframe gescaled. Door dit te doen hoop ik de kijker meer in het beeld te zuigen. Ook maak ik tijdens het scalen soms de achtergrond een andere kleur (bijvoorbeeld rood) zodat de animatie lijkt op een alarm.

2. *Clippath*: Clip-path heb ik twee keer gebruikt. De eerste keer heb ik dit gebruikt om in scene een de lange harde toon weer te geven. Hoe groter de cirkel met clip-path wordt, des te harder het geluid. Om dit nog duidelijker te maken wordt de sound aanduiding: [HIGH PEEPTONE GETTING LOUDER] ook steeds groter naarmate het geluid luider wordt. 
De tweede keer dat ik clip-path heb gebruikt is bij de ringtone in scene twee. Hier wil ik met de cirkel en het trillen van de iframe aangeven dat het geluid kort, plaatselijk en intens is. 

3. *Rotate*: Rotate heb ik veel gebruikt op de momenten dat het scherm moest trillen. Door met Keyframes om de 10% een nieuwe rotate translate neer te zetten lijkt het alsof het scherm trilt. 

4. *Filter*: Het filter effect heb ik gebruikt om het scherm op een buzzer geluid in negatieven om te zetten. Ook heb ik deze tag gebruikt om aan het eind van scene twee aan te geven dat het geluid langzaam weggaat en een fade-out heeft. Dit heb ik gedaan met een blur. Ik denk dat een blur effect ervoor zorgt dat je weer even scherp moet stellen en er dus een nieuwe situatie is ontstaan, in dit geval eentje zonder geluid. 


5. *Background en GIF*: Naast het animeren van de Iframe heb ik ook tegelijkertijd de achtergrond van kleur laten veranderen en in één enkel geval een GIF toegevoegd ter verduidelijking. Zo probeer ik met de kleur een associatie te wekken met het type geluid. Een harde hoge toon heb ik bijvoorbeeld aangegeven met de kleur wit omdat dit verwijst naar "White noice" oftewel een harde pieptoon. Ondanks dat het geluid misschien niet precies klinkt als een harde white noise pieptoon, is dit wel waar het geluid het meest mee vergeleken kan worden.



## Verwerkte feedback

#### Feedback gesprek 1
De eerste feedback sessie is goed verlopen. Deze sessie kwam vrij snel na de kickoff en om deze reden was ik nog niet heel erg begonnen aan het animeren van het beeld maar wel aan het opmaken van de tekst. Van Vasilis kreeg ik de tip om sound namen toe te voegen en meer met tekst groottes te werken. Dit heb ik dan ook gedaan. Ik heb de tekst van de "man" in de video namelijk gestijld zodat er meer nadruk ligt op hoe hij dit heeft gezegd. Veel andere tekst heb ik gelaten zoals het was. Dit heb ik gedaan omdat ik vond dat het animeren van die woorden niet veel waarde toe zou voegen aan de betekenis van de zin en ook niet uit zou kunnen beelden hoe de zin werd gezegd. 

Van Darice kreeg ik ook de tip om voor de geluiden closed captions neer te zetten. Ook vond ze dat de tekst van de man inderdaad meer bewerkt kon worden zodat ze echt kon zien hoe de tekst wordt gezegd.

#### Feedback gesprek 2

Voor het tweede feedback gesprek had ik mijzelf al goed voorbereid. Ik had heel fragment een bewerkt en geanimeerd zodat ik echt goede feedback daarop kon ontvangen. Deze heb ik dan ook gekregen. Vasilis zei dat de cirkel die de pieptoon aangeeft sneller weer naar zwart mag springen aan het eind van het geluid. Het is namelijk een harde overgang. Darice zei over hetzelfde deel dat de closed caption van dat moment een iets donkerdere schaduw zou mogen krijgen omdat hij op deze manier nog niet was opgevallen. 

## Principes verwerkt in mijn eindversie

Om even samen te vatten heb ik hieronder de lijst met principes. Ik zal even kort per principe uitleggen wat ik heb gedaan om dit in mijn eindversie te verwerken. 

1. Study situation 
2. Ignore conventions
3. Prioritise identity
4. Add nonsense 


1. *Study situation* : Zoals eerder omschreven heb ik eerst een goed gesprek gevoerd met Darice. Ik heb geprobeerd haar iets beter te leren kennen en haar identiteit te bepalen. Deze heb ik namelijk voor principe 3 nodig en is erg handig om te verwerken in het eindproduct. Ik kwam er vooral achter dat Darice van hele spannende films houd waarin ze de sfeer zo goed mogelijk wilt beleven. Dit kan door kleur en beweging bijvoorbeeld. Hoe spannender hoe beter, het kon haar niet gek genoeg zei ze. 

2. *Ignore conventions* : De conventions die er al waren heb ik zeker ook genegeerd. Ik heb het beeld geflipt, vergroot, verkleind, gemaskeerd laten zien, gefilterd en ga zo maar door. Ik heb van het fragment zelf een hele andere beleving proberen te maken door vanalles met het beeld en stilstaande iframe te doen. Ook heb ik bepaalde haakjes [] weggelaten. Ik vond het niet nodig namen aan het begin van de zin binnen deze haakjes weer te geven en heb dit vervangen door een eigen kleur. Ook heb ik met de closed captions van de sounds gespeeld met kleur en groottes om zo meer gevoel te geven aan het geluid dat afspeeld. 

3. *Prioritise identity* : Door het bestuderen van de situatie heb ik alle benodigde identiteiten in kaart kunnen brengen. Zo heb ik de identiteit van Darice, de film en mijzelf helder gekregen. Voor de gevonden identiteiten lees het bovenstaande kopje *" identiteiten "*. Ik heb geprobeerd om alle drie de identiteiten te verwerken in mijn eindproduct. Ook dit leg ik onder het kopje *"identiteiten"* uit. 

4. *Add nonsense* : Het toevoegen van onzin was misschien wel het leukste om te doen. Het lijkt mij duidelijk dat dit ook automatisch binnen deze opdracht gebeurd. Het trillen van een scherm, het toepassen van clip-path en ga zo maar door, zijn allemaal dingen die in de normale uitwerking van een doven audio onzin zouden zijn. Alleen al het aanpassen van het schermformaat en het toevoegen  van een alarm gifje zijn dingen die normaal gesproken onzin zijn. Ik ben er wel over uit dat het toevoegen van onzin een enorm leuke manier is om iets tofs te maken. Het maakt je project hoe dan ook een stuk origineler.

## Bronnen
Ik ben geen wizard, maar ik houd wel van code. Toch heb ik een heleboel artikelen en websites geraadpleegd ter inspiratie en informatie. Ik heb ze hieronder allemaal neergezet. 

- https://www.w3schools.com/howto/howto_css_image_effects.asp
- https://www.c-sharpcorner.com/UploadFile/cd80b9/creating-3d-animation-in-html5/
- https://developer.mozilla.org/en-US/docs/Web/CSS/clip-path#inset()
- https://developer.mozilla.org/en-US/docs/Web/CSS/transform-function/translate
- https://www.google.com/search?q=siren++white+png&tbm=isch&ved=2ahUKEwiv5OSDlrPpAhVIP-wKHaG5B2IQ2-cCegQIABAA&oq=siren++white+png&gs_lcp=CgNpbWcQAzoECCMQJzoECAAQQzoECAAQHjoGCAAQBRAeOgYIABAHEB5Q02hY53Jg03loAHAAeACAAUOIAaABkgEBM5gBAKABAaoBC2d3cy13aXotaW1n&sclient=img&ei=-iC9Xq__Kcj-sAeh856QBg&bih=749&biw=1440#imgrc=qgWWgNzxLlbPIM
- https://www.w3schools.com/cssref/css3_pr_text-shadow.asp
- https://www.w3schools.com/howto/howto_css_shake_image.asp
- https://davidwalsh.name/invert-colors-css
- https://stackoverflow.com/questions/30125705/css-how-to-make-an-element-fade-in-and-then-fade-out

# Hieronder per versie wat ik heb aangepast en welk stukje feedback ik heb verwerkt. 





## Versie 1 Blade Runner 

[Demo van versie 1](https://veldte.github.io/web-typography-19-20/Versie1/)


Dit is de eerste versie van mijn film. Dit fragment ik ga laten zien aan Darice tijdens het eerste feedback moment. Hierin heb ik inzichten meegenomen vanuit het interview. Deze inzichten zijn:
1. Wanneer je niet kan zien dat iemand praat moet je altijd aangeven wie er praat. Dit kan door middel van "Naam:". 
2. Onderscheid kan makkelijker gemaakt worden wanneer je mensen of bepaalde input als geluid één en dezelfde typografie geeft. Bijvoorbeeld Italic voor characters en bold voor geluiden. 
3. Met kleuren kan je spanning goed aangeven. 


### Aanpassing 1: Html tekst

Punt een van Darice heb ik direct verwerkt. Ik heb van frament een bepaald wat de teksten zijn waar niet duidelijk zichtbaar is wie er spreekt. Ik heb dit aangegeven door de characters namen te geven als "Man", "Voice" en "Constant K". Dit was best lastig aangezien in de film niet veel gebruik wordt gemaakt van namen. 

### Aanpassing 2: Experimenteren met aanduidingen

Na iedereen een naam te hebben gegeven en dit zichtbaar te maken tijdens het afspelen heb ik gekeken waar de zinnen te lang zijn geworden door deze aanduiding. Het viel mij op dat je niet elke keer de naam hoeft te herhalen wanneer er een patroon ontstaat. Om deze reden heb ik soms "Constant K:" weggehaald en vervangen door een " - ". Zo probeer ik aan te geven dat het Constant K is die antwoord geeft. Dit wil ik dan ook testen met Darice of dit duidelijk is.

### Aanpassing 3: Font-style

Ik ben nog net een stapje verder gegaan. Want wat nou als je de naam aanduidingen altijd een opvallende *font-style* geeft. Dan zal het brein dit als het goed is als patroon opvatten en niet elke keer opnieuw willen lezen. Ik heb daarom ervoor gekozen om de naam aanduidingen het fonr "brenner slab" te geven met een font-weight van 200. Zo is de naam onderscheidend genoeg van de rest van de tekst en hoop ik dat Darice het gesprek goed kan volgen.





# Versie 2 Blade Runner 

[Demo van versie 1](https://veldte.github.io/web-typography-19-20/Versie2/)



## Aanpassing 1: Kleur en animatie op de sound

Zowel Vasilis als Darice vonden de eerste versie een goed begin. Wel kreeg ik de opmerking om nog meer gekke dingen te doen met kleur en de iframe. Dit heb ik dan ook gedaan. Ik had in versie een alleen nog de iframe groter en kleiner laten worden. In versie twee heb ik dit uitgebreid met de de backgroundcolor te laten veranderen wanneer het scherm bijvoorbeeld groter wordt. Ook heb ik het frame laten trillen en poppen op bepaalde sounds. Zo is bijvoorbeeld het eerste shot (sound0, sound1 en sound 2) een spannende opbouw. Ik heb ervoor gekozen het frame hier te laten trillen waarna het in een keer naar een net iets groter frame popt. Zo klopt het precies op de muziek en denk ik dat het de bedoeling van de muziek (namelijk indruk maken) goed overkomt.

## Aanpassing 2: Sound aanduidingen


Darice gaf in het feedback gesprek aan graag zowel tekstuele aanduiding als visuele effecten te willen zien tijdens de sounds. Ik heb daarom een manier gezocht hoe ik op de sound classes tekst kan laten ontstaan. Vasilis heeft mij hier bij geholpen. Door de :before pseudoclass te gebruiken maak ik content aan tijdens de specifieke sound classes. Waarna ik de content verander op de volgende sound class.

## Aanpassing 3: Naam aanduiding.

Darice gaf aan in het feedback gesprek toch liever altijd een naam aanduiding te zien wanneer "Constant K:" met zijn rug naar de camera zit. Ze zei dat door mijn prettige kleurgebruik per personage het goed te volgen is wie er praat en ze alleen door de kleur in haar ooghoek te zien  weet wie er spreekt. Daarom zou ze het prettig vinden om wel de naam aanduiding van Constant te zien in die scene. Dit heb ik dan ook aangepast.

## Aanpassing 4: Spelen met woorden.

Mijn typografie was in versie een goed geordend maar misschien nog wel erg netjes. Er mag wel wat meer speelsheid in. Daarom heb ik in versie twee gewerkt aan het animeren en veranderen van alle accent woorden. De woorden die hard of nadrukkelijk worden uitgesproken heb ik een andere css stijl gegeven waardoor het opvalt. Ook wordt de video hierdoor iets speelser en origineler. 



# Versie 3 Blade Runner 

[Demo van versie 3](https://veldte.github.io/web-typography-19-20/Versie3/)


## Aanpassing 1: Het laten bewegen van sound aanduidingen

Om extra gevoel en ritme toe te voegen aan de beleving van de geluiden heb ik de closed captions hiervan laten bewegen en animeren. Zo heb ik bijvoorbeeld bij sound een (de thrilling low drum) de caption groter en kleiner laten worden op de maat van de drum. Zo hoop ik dat het ritme duidelijker is. Ook heb ik bij de scene van het verhoor in fragment één de caption steeds iets groter laten worden naarmate de toon sterker en luider wordt. In fragment twee is een hele sterke toon aanwezig. Een onderliggende maar doordringende toon. Deze toon heb ik door middel van het groter en kleiner worden van de caption op de maat en het groter en kleiner worden van de iframe op de maat aan proberen te geven. Het is een lange toon die niet erg duidelijk omschreven kan worden, daarom probeer ik deze toon te laten ervaren. 

## Aanpassing 2: Fragment 2
Zoals ik net al omschreef ben ik begonnen aan fragment twee. Ik heb mij hier gericht op het animeren van de sounds en de gezegde tekst. Ook heb ik hier een nieuw element toegepast; namelijk de blur. Deze is erg bruikbaar op het moment dat de indringende muziek stopt er een hele kille stilte ontstaat. Dit voelt in de film als een reset momentje en met de blur lijkt het er hopelijk ook meer op. 
Daarnaast heb ik clip-path toegepast. Deze vond ik erg leuk op het moment dat er een soort ringtoon afgaat bij de vrouw op het hoofdkantoor. Zo lijkt het geluid hopelijk wat indringender en plaatselijk. Dit is ook wat het geluid in mijn ogen is. 

 De voice die Constant K praat, spreekt in dit fragment in een andere toon. Hij klinkt wat doordringender en legt de nadruk op bepaalde woorden. Om deze reden heb ik bepaalde woorden door middel van spans aangepast om die nadruk en vervelende toon uit te beelden. Ik heb deze woorden het font *brenner sans condensed regular* gegeven. Dit font is zoals de naam al zegt "condensed" en dus krap. Er is weinig tussenruimte tussen de letters wat ietwat benauwend overkomt. Dit is ook precies de bedoeling omdat deze voice zo ook spreekt. 

## Aanpassing 3: Het toevoegen van een GIF
Ik stuitte tijdens het animeren vaker op het benoemen van geluiden. Ik kwam in fragment een geluid tegen dat ik alleen maar kon benoemen als " Alarm". Toch zijn er talloze soorten alarmen. Ik bedacht dat ik daarom een gifje wilde toevoegen voor waar iedereen dit geluid mee associeert. Namelijk een dikke rode lichtgevende bol waarvan het licht rondjes draait. (Kijk maar in de video als je niet snapt wat ik bedoel). Dit leek mij een geschikte manier om het geluid los van het animeren van de iframe, ook met een gifje duidelijk te maken. Tegelijkertijd was dit ook ongeveer het enige geluid waarmee dit kon. Daarom heb ik dit een enkele keer gedaan, zodat het geen ontwerpstijl zou worden maar een leuke toevoeging. 


## Aanpassing 4: Clip-path
Totaal nieuw voor mij was het gebruiken van clip-path. Hiermee kon ik goed de focus leggen op het belangrijkste deel van het beeld en (probeer ik) spanning toevoegen. 

## Na feedback gesprek aanpassingen: Cirkel overgang en tekstkleur
Na de feedback van Vasilis en Darice heb ik nog twee kleine dingetjes aan (moeten) passen. Ik heb de overgang in het lange verhoor van fragment één wat harder gemaakt. Vasilis gaf aan dat deze iets te subtiel was voor een harde overgang. De cirkel springt nu veel sneller weer open naar zwart beeld dan het eerst deed. Helaas kan ik het verschil niet laten zien omdat ik de aanpassing in dezelfde versie heb gemaakt als waar ik feedback op kreeg.
Ook heb ik voor Darice de text-shadow aangepast naar "black". Zo is deze als het goed is goed te zien en opvallender dan het lichtgrijs dat het hiervoor was.
